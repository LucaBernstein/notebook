# Bakır Tenli Yapraklar

```
Bak, ölüm güzü kıskanıyor
Şimdi ıssızdır onun sevimli kedisi
Ve herkes onun el değmedik yerleri olduğunu sanıyor
Uzayor defterine uğrayan kan lekesi.

Senin kuşların olurdu mevsimi yolculuklara çağıran
İçli taşra kızların gizemli ev içleri
Kapıların olurdu korkudan çok denizlere açılan
O denize açılan ellerin nerede şimdi?

Yine bir güz büyümekte kanında gölgelerin
O üzünç orduları tarlalar çignemekte
Bak, ölüm güzü kıskanıyor
Mevsimi aşka çağıran kuşların nerede senin,
Güze el değdirmeyen ellerin nerede?
```

# Kuşun Ölümü

```
Kuş damdan düşünce 
Sarışın bir yürüyüşüdür artık ölümün 
Bir yağmurdur açılan kuraklığa 
Bir yagmurdur kulübesi nisandan 
Ve onun ayaklarına dolanan o gökyüzü 
Kansız yüzleridir diri kuşlarin 
Kuş düşünce camdan 

Kuş düşünce damdan 
Kızlar saçlarıyla ölümü düşünürler 
Uzun bacaklı tanrılar koşuşur sokaklarda 
Kuş öldü herkes mi arıyor 
Gençlik mi yürüyor herkese ve mi arıyor 
Onun gözlerini satılan çarşılarda 
Kuş öldü kanadının altındaki o yara 
Yagmurun karanlığını getiriyor geceye 
Yagmurun ırmaklarını getiriyor geceye 
Kuş öldü 
Küçücük bir yorgunluktu ölmeden önce 

Öldü, kim ısıtır artık onun ellerini 
Suların aynasında üşüyen ellerini 
Suların saygısıyla üşüyen ellerini.
```
